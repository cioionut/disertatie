\chapter{Introducere}

% sa spun despre abordari anterioare si referinte la ele, cum m-am gandit eu si experimentat (pe scurt)
% problematica
% contributia mea
% rezumatul capitolelor
% baseline rezultate
% sa scriu despre analiza erorilor cu exemplu, unde greseste

Privind dincolo de utilitatea practică de a transmite informații, limbajul reprezintă principala noastră unealtă în evoluție și nu numai, el este cel care intensifică interacțiunea și menține legăturile interumane.

\textit{"Vorba dulce mult aduce"} surprinde în esență trăsături definitorii precum puterea cuvântului, capacitatea afectivă și în principal caracterul contemplativ al limbajului. El în sine reprezintă o formă de artă, paradoxală și recurentă, poate din cauza faptului ca ne reprezintă ajunge să se confunde cu noi.

În cartea sa Speech and Language Proccessing \cite{speach__lang_processing}, profesorul Dan Jurafsky observă faptul că există numeroase exemple în care omul încearcă să comunice cu creația sa, acest comportament este surprins adesea și în literatură unde personificarea nu se oprește numai la natură. În lumina acestor observații se remarcă longevitatea și neoboseala dorinței creatoare concretizată în această ramură a lingvisticii matematice unde puterea de a înțelege limbajul este folosită la implementarea agenților conversaționali.


%%%%%%%%%%%%%%%%%%%%
\section{Nevoia de a comunica}

Privind comunicarea ca o nevoie de bază și limbajul ca un prim instrument al său, vedem de ce domenii științifice precum procesarea limbajului natural și lingvistica matematică reprezintă elemente cheie ale accesului nostru la informație, mai presus de atât curiozitatea stârnită aici ne poartă de la înțeles la autocunoaștere.

Stilul nostru de viață se schimbă odată cu tehnologia, acest dinamism ne învăluie în straturi de informații ce dau naștere unor probleme de căutare, structurare și reprezentare a informației. Nevoia de a comunica cu un astfel de sistem se dorește a fi cât mai naturală, dat fiind rapiditatea cu care aceste inovații intră în contact cu oamenii. Gradul de eficiență și acces la informație cerut de generațiile tinere este în continuă creștere, iar acest lucru nu face doar să sporească nevoia de înțelegere a limbajului natural și menținerea unui dialog cât mai firesc între om și mașină.

Actualele modele de a structura informația se dovedesc a fi instrumente bune la stocarea și procesarea acesteia. Pe când reprezentarea și inferența sunt două concepte aduse în prim plan de inteligența artificială care cere noi moduri de a rezona cu informațiile stocate.

Lucrarea își propune cercetarea unui model îndeajuns de puternic încât să înțeleagă limbajul natural exprimat într-un anumit context (general sau specific unui domeniu). Și punerea în aplicare a unui administrator de dialog, suficient de complex pentru a ține contextul unor sarcini bine definite.

% todo: descrierea problemei mai punctual
NLU este un concept care poate îngloba o mulțime de probleme precum analiza de sentiment, clasificarea de text, rezumarea și multe alte chestiuni legate de semantică. În literatura de specialitate a sistemelor de dialog, NLU ține locul componentei ce este responsabilă cu detectarea intenției vorbitorului și recunoașterea entităților, aceste grupuri de cuvinte care au o însemnătate în cadrul unui domeniu.
De exemplu: "aș dori să îmi resetez parola, numele meu de utilizator este cioionut", avem ca intenție resetarea parolei, iar ca entitate numele de utilizator.

În administratorul de dialog, aceste intenții sunt văzute ca reprezentări ale obiectivelor utilizatorului. Odată ce intenția este stabilită, pentru a duce la bun sfârșit un obiectiv s-ar putea să mai avem nevoie de anumite informații așa cum în exemplu anterior am avut nevoie de numele de utilizator. Ceea ce face ca entitățile să fie văzute drept argumente ale unui obiectiv.


\subsection{Contribuția noastră}

Luând contact tot mai des cu mediul de cercetare, încerc să observ modul în care această comunitate reușește să aducă contribuții în societate. Un lucru care m-a făcut sa prețuiesc fiecare efort, este acela că în general o descoperire se bazează pe cercetări anterioare și ca orice gând exprimat în scopul de a descoperi, poate fi valoros și dus mai departe.

Dorința de a crea cu scopul de face viața oamenilor mai ușoară este imboldul intrinsec ce ghidează acțiunile mele, așadar evaluând cunoștințele mele, am decis sa îmi aduc contribuția într-un domeniu atât de important în drumul nostru spre o viziune clara.

% todo: de adaugat motivatia pentru abordarea aleasa
Ideea de a cerceta un model pentru înțelegerea limbajului, vine în egală măsură din curiozitate și din conștientizarea nevoii. Abordarea propusă conține două module, unul pentru NLU și altul pentru DM (dialog manager), decizia care a stat la baza acestei arhitecturi este legată în primul rând de rigoarea impusă de un administrator de dialog separat în favoarea unei soluții end-to-end ce impune mulțimi de antrenare mult mai rafinate și simularea unei mediu de utilizatori. S-a urmărit și posibilitatea de a pune în producție un astfel de sistem, dar și ușurința de a crea noi agenți doar adăugând date specifice domeniului.


% todo: contribuția adusă, cum m-am gandit eu si experimentat (pe scurt)
Pentru a înțelege limbajul natural s-a folosit o arhitectură de tip encode-decoder, unde codificarea este realizată de o rețea neuronală recurentă, iar decodificarea se realizează în două faze diferite pentru fiecare problemă. Detectarea intenției se realizează cu ajutorul unui decodificator bazat pe o rețea de tip fed-forward, care primește ca intrare secvența codificată și scoate la ieșire o distribuție de probabilitate peste intențiile cunoscute. A doua fază de decodificare este realizată de o a doua rețea recurentă care la fiecare pas prezice eticheta corespunzătoare unei entități. În ajutorul acestei arhitecturi s-au experimentat mai multe modele de atenție așa cum sunt descrise și în \cite{trans_luong_manning}. Un plus adus în puterea de generalizare îl reprezintă însumarea celor două stări ascunse (înainte și anapoi) din codificator.

% todo: baseline? rezultate pe scurt

\subsection{Progres precedent}
Mergând pe acest drum al construirii unui sistem de dialog în literatura de specialitate se disting două ramuri: cea a asistenților digitali care rezolvă diferite cerințe (taskbots), în general conversația nu este menită dă dureze mult, iar rolul agentului este de a capta informații din conversația cu utilizatorul și de a-l ajuta să ducă la bun sfârșit o operație \cite{joint_online_bing, att_joint_bing}. În cea de-a doua direcție este vorba despre agenți conversaționali (chatbots), acest termen face referire la un agent orientat spre discuție la nivel general, servind mai de grabă unui scop subiectiv decât unuia obiectiv soluțional. În această situație dialogul poate dura mai mult, existând și aplicații practice ale acestuia cum ar fi cea de a testa anumite teorii psihologice \cite{weizenbaum}

Pornind de la dorința de a crea cu scopul de a aduce valoare în societate, am ales ca direcție de studiu sistemul de dialog orientat pe rezolvarea cerințelor. Tot mai des se încearcă metode end-to-end pentru a descoperi un singur model care să țină loc unui astfel de sistem \cite{end-to-end foal oriented}. În industrie lucrurile sunt abordate mai modular, antrenându-se modele diferite pentru fiecare componentă (ASR, SLU/NLU, DM, NLG). Un minimum viabil al acestei arhitecturi modulare îl reprezintă componenta de înțelegerea limbajului natural(NLU) și cea de administrare a dialogului (DM) acestea două făcând obiectul lucrării de față.

Componenta de înțelegerea limbajului natural se ocupă cu detectarea intenției și a entităților aflate într-o replică venită din partea utilizatorului. De multe ori cele două chestiuni sunt văzute separat, ca o problemă de clasificare respectiv ca o problemă de etichetare a unei secvențe.
Pentru detectarea intenției se folosesc abordări precum \cite{id_classifiers}. Iar pentru recunoașterea entităților sunt folosite tehnici de etichetare ca \cite{scipy_numpyeq_labeling}. Dar luând în considerare puterea rețelelor neuronal recurente și a arhitecturii de codificare-decodificare utilizată cu succes în traducere și recunoașterea vorbirii \cite{luoung_bahdanau_maning}. Aceste două probleme sunt tratate de multe ori concomitent, în esență se folosește capacitatea de a capta înțelesul unei secvențe de text cu ajutorul unui encoder iar apoi se folosesc diferite decodere pentru a traduce cuvinte sau întregul înțeles în clase de intenții și entități.



%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\section{Rezumatul capitolelor}
\begin{description}
	\item[Introducere]  - 
	
	Capitolul întâi vorbește in principal despre modul în care această lucrare își propune să rezolve nevoia de interacțiune cu tehnologia, dar și despre un capitol istoric privit prin ochii unei motivații îndraznețe.
	\item
	Atunci când se rostește "progres" am în minte o  spirală a cunoștintelor care se bazează unele pe altele. Precum această imagine implementarea acestei tehnologi de dialog impune un anumit progres precedent, așa că în capitolul doi vor fi prezentate aceste instrumente care fac posibilă aceasta tehnologie.
	\item
	In capitolul al treilea vor fi explicate modelele matematice care stau în spatele modelelor decizionale.
	\item
	In partea a patra se prezintă modulul de înțelegerea limbajului natural
	\item
	Al cincelea capitol descrie modulul care ține contextul unei conversații.
	\item
	Iar in partea de final concluziile referitoare la studiul elaborat in această teză.
\end{description}

